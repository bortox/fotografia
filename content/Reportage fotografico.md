La vera singolarità dell'utilizzo della fotografia riguarda il fatto che essa non si esaurisce nel panorama artistico ma viaggia e viene utilizzata anche in altri ambiti della vita dell'uomo. Infatti essa può essere utilizzata per rappresentare le bellezze di uno stato o di una città e per esportarle in tutto il mondo, al fine di aumentare l'afflusso di visitatori e quindi di incentivare il turismo. Al tempo stesso le immagini fotografiche possono essere utilizzate per sensibilizzare l'opinione pubblica rispetto a determinate questioni, politiche e scoiali per esempio.

Proprio perseguendo questo ambizioso fine notiamo come un "reportage fotografico", un servizio contenente una galleria di foto riguardanti uno specifico evento che si vuole analizzare.

![[Pasted image 20240105132756.png]]
Roger Fenton - Ombra della Valle della Morte

Un esempio emblematico riguarda sicuramente quello di Roger Fenton, primo fotografo di guerra della storia, che compì il suo sensazionale lavoro durante la Guerra di Crimea, combattuta tra Gran Bretagna e Russia, a metà de secolo. Seguendo i combattimenti in prima linea e utilizzando il proprio materiale, il fotografo inglese riuscì a scattare circa 360 immagini, che riescono, ancora a distanza di anni, a rappresentare mirabilmente l'orrore della guerra. Infatti sebbene il governo inglese volesse promuovere un reportage fotografico in funzione di una propaganda nazionalista e per rendere accettata l'idea di una spedizione militare, il lavoro di Fenton promosse un effetto contrario.

![[Pasted image 20240105132925.png]]

Le immagini delle valli, dei personaggi, delle truppe coinvolte, anche a distanza di anni, smuovono le menti degli spettatori e, utilizzando ben poca immaginazione, è facile immedesimarsi in quel contesto, percependo le tragiche condizioni in cui i soldati dovevano resistere per tornare a casa. Infatti, anche senza rappresentare direttamente morti o uccisioni, Fenton riesce a cogliere mirabilmente l'orrore della guerra e a smuovere il pensiero dell'opinione pubblico, forse anche del governo.

In questo modo, quindi, notiamo come la fotografia possa essere utilizzata per scopi sociali e politici e, come essa, possa influenzare la nostra vita di tutti i giorni, come ancora, a distanza di decenni, accade sui telegiornali o nuovi social.